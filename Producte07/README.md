# P07: ASG a EverPia: informe visual per a inversors

Bon dia, equip d’EverPia. Fins ara heu sobreviscut a atacs informàtics, a servidors caiguts i a clients impacients. Però ara arriba un repte diferent: la sostenibilitat. Les empreses no només volen que la tecnologia funcioni , volen que sigui responsable.

El client Garriga & Associats (bufet jurídic client d’EverPia) vol saber si la seva consultora IT és “socialment responsable”.

Sí, fins i tot a EverPia li ha arribat el moment de preguntar-se: Som realment una empresa tecnològica sostenible?”

EverPia necessita crear una infografia ASG (Ambiental, Social i de Governança) per comunicar els seus compromisos sostenibles.

## Objectius específics

Començarem treballant els Objectius de Desenvolupament Sostenible —els ODS de l’Agenda 2030 de Nacions Unides. Els ODS són 17 grans reptes globals: des de l’energia neta fins a la igualtat o la innovació. 

Però... com s’aplica això a una empresa informàtica? Ho farem per parts: 

La vostra primera tasca serà fer un llistat de les accions que EverPia podria aplicar i lligar-ho als ODS corresponent.


Un cop treballats els ODS, passarem al següent nivell: els ASG —les tres lletres que defineixen la sostenibilitat empresarial moderna. 

ASG sabeu que vol dir Ambiental, Social i Governança. És el que les empreses i inversors utilitzen per mesurar si una organització és responsable i sostenible.

A la segona tasca, haureu de dissenyar una infografia ASG per a EverPia —com si fos la seva targeta de presentació sostenible davant d’un client o d’un inversor, i ho farem seguint aquest ordre: 

- Expliqueu breument què signifiquen les tres dimensions ASG. 
- Definiu exemples d’accions o indicadors que EverPia podria incorporar a cada dimensió. Ajudeu-vos dels grups d’interès de l’empresa, del llistat de criteris ASG, …
- Dissenyeu una infografia final clara i atractiva que mostri com EverPia pot integrar els aspectes ASG dins la seva estratègia corporativa.

En resum: durant aquestes dues sessions us convertireu en consultors de sostenibilitat digital. Haureu de pensar com una empresa tecnològica pot ser més ètica, més eficient i més justa. Recordeu: el futur de la tecnologia no és només més potent, sinó també més responsable. Som-hi, equips d’EverPia!

Material per utilitzar: els apunts del dossier de ODS - ASG

## Solució

A l'arxiu [solució.md](solució.md)  hi ha la solució de la tasca

[Torna a la pàgina del projecte](../README.md)


