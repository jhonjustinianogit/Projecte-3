# P05: Presentació sistemes emmagatzematge
En el vostre camí per tal d’arribar un dia ser consultors d'infraestructura sènior, teniu assignada una tasca de màxima prioritat per al nostre client, una empresa de disseny que necessita modernitzar els seus servidors de fitxers.

![portada del producto 05](img/portadap05.png)

La vostra missió en aquesta activitat és preparar i defensar una presentació comparativa exhaustiva davant el client. L'objectiu és educar la direcció i els tècnics d'aquesta empresa sobre les dues tecnologies líders que s’han proposat per a la seva infraestructura de servidors de fitxers:

- LVM (Logical Volume Manager): La solució estàndard per a la gestió dinàmica de l'emmagatzematge en entorns Linux.
- Storage Spaces (Espais d'Emmagatzematge): L'eina nativa de Microsoft per a la virtualització d'emmagatzematge en servidors Windows.

Aquesta presentació serà l'eina clau per justificar la nostra elecció tecnològica. No només heu d'explicar com funcionen, sinó que heu de saber posicionar les dues tecnologies segons l'entorn del client.

La vostra presentació haurà d’abordar els següents punts claus:

- Característiques principals: Explicació de la funció i beneficis de cadascuna (LVM i Storage Spaces).
- Terminologia equivalent: Establir paral·lelismes clars entre els conceptes de LVM (Grups de Volums, Volums Lògics, etc.) i Storage Spaces (Storage Pool, Virtual Disk).
- Semblances i Diferències: Anàlisi de les similituds, les diferències d'escalabilitat, rendiment i els costos implícits de cadascuna.
- Avantatges: defensar els avantatges d’emprar aquestes tecnologies en els seus servidors de fitxers.

Prepareu-vos per a ser clars, tècnics però accessibles. La vostra presentació ha de ser convincent, ja que d'ella depèn l'aprovació del pressupost per a la implementació dels nous servidors de fitxers.

## Solució

A l'arxiu [solució.md](solució.md)  hi ha la solució de la tasca

[Torna a la pàgina del projecte](../README.md)
